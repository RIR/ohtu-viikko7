# Referaatti Esa Kortelaisen kandidaatintutkielmasta "Jatkuva eksperimentointi ohjelmistokehityksen tukena"

Tutkielmassa tarkastellaan eksperimentoinnin käyttöä ohjelmistotuotannossa. Lähtökohtaisesti eksperimentointia käytettäessä suunnitellaan etukäteen mahdollisimman vähän. Aluksi todetaan kuinka informaatioyhteiskunnan kehittyessä, etukäteen suunnittelun arvo laskee ja vaikka ketterät menetelmät ovat tehokkaita ohjelmistotuotannossa, eivät ne todenna, vastaako tuote mahdollisten asiakkaiden tarpeita kun luodaan jotain uutta kuluttajamarkkinoille.

Seuraavaksi esitellään Lean-filosofiaa yleisesti, ohjelmistotuotannossa sekä yritysmaailmaan sovellettuna. Lean Startup-mallissa pyritäänkin huomioimaan ketterien menetelmien ratkaisukeskeisen ajattelun puutteet asiakkaiden tarpeiden huomioinnissa. Tämä tehdään käyttämällä Rakenna-Mittaa-Opi-sykliä, jossa asiakkaiden reaktioita mitataan. Mittauksista on mahdollista oppia uutta jonka perusteella voidaan ohjata liiketoiminnan suuntaa.

Lean Startupissa keskeisenä käsitteenä on jatkuva eksperimentointi, jolla on tarkoitus päästä päätösten teossa hyödyntämään dataa pelkkien mielipiteiden sijasta. "Avoimen silmukan" ongelmaan, jossa asiakaspalaute ei pääse vaikuttamaan tuotekehitykseen vasta kun tuotteen valmistuttua, voidaan vastata eksperimentoimalla eli keräämällä oleellista dataa käyttäjiltä, jota taas voidaan hyödyntää ohjelmistotuotannossa ja näin ollen tehostaa liiketoimintaa ja tarjota käyttäjille parempaa palvelua. 

Kirjoittaja uskoo eksperimentoinnin potentiaaliin menettelytapana ja tutkimuskohteena.


