# Referaatti artikkelista "The New User Story Backlog is a Map" (http://jpattonassociates.com/the-new-backlog/)

Artikkeli esittelee mallin ketterissä ohjelmistotuotantomenetelmissä käytettyjen käyttäjätarinoideen järjestelyyn.

Heti alkuun artikkeli kritisoi tiukasti yleisesti Agilessa käytössä olevaa kehitysjonomallia. Kritiikkiä saa etenkin käyttäjätarinoiden pilkkomismalli joka kirjoittajan mielestä irrottaa kehitettävän tuotteen irti kontekstistaan hajoittamalla sen tietyn arvoisiin palasiin yksitasoiselle listalle. 

Esittelemäänsä ongelmaan kirjoittaja esittelee ratkaisuksi mallia jota kutsuu nimellä "Story Map". Tässä kehiteltävän ohjelmiston toiminnot on jaettu monitasoisesti niin, että päällimmäisenä ovat käyttäjän aktiviteetit eli isommat kokonaisuudet. Nämä on hajoitettu alemmilla tasoilla sitten yksityiskohtaisemmiksi toiminnoiksi eli taskeiksi. Normaalisti Agilesta eroten tässä taskit kuvaavat käyttäjän toimintoja, ei kehittäjän. Kaikista toiminnoista muodostuu taulukko, jossa pienemmät asiat tulevat isompien alle. Tarkoitus olisi lisätä taulukkoon aktiviteetit niin, että ne etenevät loogisesti ajallisesti sitä mukaa kun käyttäjä niitä suorittaisi. Näin taulukon olisi tarkoitus kertoa tarina rakennettavasta ohjelmistosta.

Mallissa priorisointia ei normaalisti tarvita ylimmällä tasolla, sillä aktiviteetit ovat ohjelmiston tukiranka, eikä niitä ole tarpeellista vertailla. Alemmilla tasoilla aktiviteettien "sisällä" priorisointi tapahtuu siirtelemällä tehtäviä ylös tai alas tarpeen mukaan. Inkrementaalinen kehitys tehdään kehittämällä ensin tukiranka ja vasta sitten tarkemmat toiminnot. 

Kirjoittaja mainitsee Story Map-ratkaisun vahvuudeksi sen, että se on selkeä ja helppo esittää asiakkaille, joiden on mahdollista esittää korjausehdotuksia mahdollisista puutteista.
